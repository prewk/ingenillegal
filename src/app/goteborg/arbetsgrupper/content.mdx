# Arbetsgrupper

I Göteborgs lokalgrupp fokuserar vi främst på det praktiska arbetet just nu. MOMO-gruppen som består av kontaktpersoner till papperslösa är alltså den mest aktiva arbetsgruppen. Förut arbetade vi i många olika arbetsgrupper, men de senaste åren har vi tyvärr varit få aktiva och dragit ner på det mer utåtriktade arbetet. Barngruppen, som anordnar aktiviteter med barn en gång varannan vecka, kommer mest troligt starta upp igen till vintern. Vi hoppas att du skulle vilja engagera dig i nätverket, och det finns alla möjligheter att starta upp nya (eller nygamla) arbetsgrupper! Maila goteborg@ingenillegal.org för mer info eller kontakt.

Ungefär en gång i månaden har vi stormöte då aktiva i Ingen illegal Göteborg möts och tar ställning till förfrågningar till nätverket, uppdaterar varandra om vad som har hänt och vad som är på gång i de olika arbetsgrupperna och så vidare.

Förut var dessa arbetsgrupper aktiva i IMÄI Göteborg:

**Info- och fortbildningsgruppen** som arbetade med att synas utåt, genom att ta fram merch, ha bokbord på olika evenemang, hålla i föreläsningar och workshops utanför nätverket samt fortbildning inom nätverk.

**IT-gruppen** som tog emot, fixade och skänkte laptops och mobiler till papperslösa.

**Festival Illegal** som anordnade en årlig festival som arbetade med kulturyttringar av olika slag för att belysa asylfrågor och rasism.

**Förvarsgruppen** som stöttade människor som var på Migrationsverkets förvar i Kållered.

Dessa grupper är aktiva nu:

### Klubb Illegal

Arbetsgrupp som anordnar spelningar och fester för att samla in pengar till nätverket.

Facebook: [https://www.facebook.com/KlubbIllegal](https://www.facebook.com/KlubbIllegal)

### Juridisk Rådgivning

**Rosenjuristerna** är en fristående grupp advokater, jurister och juriststudenter som ger kostnadsfri juridisk rådgivning till papperslösa. Läs mer på rosenjuristerna.se

**Asylrättstudenterna** består framför allt av juriststudenter och arbetar för att engagera, mobiliera och upprätthålla rättigheter för människor på flykt med hjälp av utbildning och information.\
Läs mer på [Asylrättsstudenterna Göteborg](https://sv-se.facebook.com/asylrattstudenternagoteborg/).\
Hör av dig till Göteborgs lokalavdelning på [goteborg@asylrattstudenterna.se](mailto:goteborg@asylrattstudenterna.se)
